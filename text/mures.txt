Cele mai vechi urme de locuire (unelte din silex, razuitoare, daltite, obiecte din os) scoase la iveala de sapaturile arheologice efectuate atesta existenta vietii pe aceste meleaguri de la sfarsitul Paleoliticului si inceputul Neoliticului. Consolidarea stapanirii romane in Peninsula balcanica la sfarsitul secolului I i.Hr., a facut ca Imperiul roman sa se fixeze definitv pe malul drept al Dunarii. Aceasta apropiere a romanilor de triburile geto-dace de la nordul Dunarii a contribuit la dezvoltarea relatiilor de schimb dintre acestia. In timpul stapanirii romane, datorita prezentei unor importante drumuri care traversau teritoriul actual al judetului Mehedinti, s-au dezvoltat mai multe asezari, printre care Drobeta (azi Drobeta-Turnu Severin), Dierna (Orsova), Ad Mutrium (azi Butoiesti) s.a.