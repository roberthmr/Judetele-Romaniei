Cele mai vechi urme de locuire umana descoperite in perimetrul actual al judetului Suceava dateaza din Paleoliticul superior, fiind semnalate in arealele localitatilor Probota, Baia, Bogdanesti, Dolhasca, Udesti s.a. In secolul I, populatia dacilor liberi din acest spatiu geografic (costoboci, carpi) incepe sa aiba contacte frecvente cu civilizatia romana, odata cu stabilirea legiunilor romane la Dunarea de Jos, drept marturie fiind descoperirile de la Suceava, Scheia, Podeni, Zvoristea s.a. In secolele urmatoare, populatia autohtona romaneasca impanzeste spatiul sucevean cu asezari prefeudale (Suceava, Siret, Botosani, Silistea s.a.), care incep sa fie mentionate documentar abia in secolele XIII-XIV. Epoca lui Petru I Musat (c. 1375-c.1391) a constituit o etapa importanta in consolidarea tanarului stat feudal Moldova si, totodata, o perioada de dezvoltare a oraselor, prin construirea de cetati, fortificatii, edificii laice si religioase etc. In 1388, Petru I Musat stabileste capitala Moldovei la Suceava, functie amplificata in timpul domniei lui Stefan cel Mare, preluata apoi de domnii urmasi si pastrata pana in 1564.
