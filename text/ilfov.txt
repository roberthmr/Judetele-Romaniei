Cele mai vechi urme de locuire descoperite in perimetrul actual al judetului Ilfov dateaza din Neolitic, prin vestigiile scoase la iveala in localitatile Cernica, Glina si Vidra. Cucerirea (101-102, 105-106) si apoi ocupatia romana (106-271/275) a Daciei, au influentat meleagurile ilfovene de azi, iar navalirile, ocupatiile temporare ale altor popoare din secolele III-VII au lasat urme in viata locuitorilor, fara insa  sa-i disloce din locurile pe care le ocupau. In arealul satului Fundeni (Dobroiesti) s-au descoperit urme ale populatiei autohtone din secolul al VI-lea. In Evul Mediu, printre asezarile cu populatii stabile apare consemnat in hrisoavele vremii Snagovul, legat de Manastirea Snagov, ctitorie din secolul al XIV-lea a Domnului Mircea cel Batran.