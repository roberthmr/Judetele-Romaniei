Cele mai vechi urme de locuire pe teritoriul judetului Satu Mare, datand din Paleoliticul superior, au fost scoase la iveala in arealele localitatilor Boinesti, Remetea Oasului, Calinesti-Oas, Bixad, Turulung s.a. A fost identificata atat epoca neolitica cat si cea a bronzului in diverse puncte ale judetului Satu Mare unde s-au gasit fragmente de vase ceramice si 20 de figurine din lut, depozite de topoare, obiecte de podoaba si alte piese din bronz. Din perioada geto-dacica au fost identificate necropolele, iar din cea de-a doua Epoca a fierului s-a descoperit unul dintre cele mai mari cimitire din tara. Existenta populatiei autohtone pe aceste meleaguri si in secolul I i.Hr., care traia in asezari compacte, identificate in arealele localitatilor Lazuri, Carei, Satu Mare, Lelei s.a., este marcata de faptul ca aceste zone au facut parte din statul centralizat si independent sub conducerea lui Burebista.