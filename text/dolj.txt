Etimologia numelui: Dolj, in varianta veche - Doljii - isi are originea in limba slavona (Dole=Jos la care se adauga Jii, rezultand Doljii, adica Jiul in Aval sau Jiul de Jos. La tara, batranii mai spun inca Jii in loc de Jiu. Jii este pluralul numelui Jiu, format prin unirea Jiului de Vest cu Jiul de Est care se unesc la Aninoasa, langa Petrosani, Judetul Hunedoara). Regula se aplica si in cazul Judetului Gorj - Gorjii in varianta veche (Gore=Sus - Gorjii = Jiul in Amonte, Jiul de Sus). Prefixele, respectiv adverbele "gore" si "dole" (sus, jos) s-au pastrat in limba romana doar in aceste doua toponime - Gorj si Dolj, ele ramanand insa de baza in sarbo-croata.