Cele mai vechi urme ale activitatii umane descoperite in arealul judetului Botosani dateaza din Paleolitic si Neolitic. Numele judetului Botosani a fost imprumutat de la cel al orasului de resedinta, fapt mai putin obisnuit in trecut, cand mai toate judetele isi luau numele de la apele care le strabateau. Dezvoltandu-se atat de timpuriu, Botosanii nu au fost cetate, ci targ deschis fara ziduri. Ca si celelalte judete ale Romaniei, Botosanii si Dorohoiul si-au dat tributul lor de sange in Razboiul de independenta din 1877. Regimentul 16 Dorobanti s-a distins prin curajul oamenilor sai. Ca forma administrativ-teritoriala organizata, teritoriul actualului judet s-a constituit, in 1741, sub denumirea de Tinutul Botosani si s-a pastrat ca atare pana la reforma administrativa din timpul lui Alexandru Ioan Cuza, cand vornicia de la Botosani s-a transformat in judetul Botosani.