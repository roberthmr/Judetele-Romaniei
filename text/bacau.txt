Pe teritoriul judetului Bacau s-au descoperit dovezi arheologice ale locuirii inca din paleoliticul superior - la Buda (Blagesti) si Lespezi-Garleni.
Neoliticul este reprezentat prin culturile Starcevo-Cris, Precucuteni si Cucuteni. Cercetarile arheologice de la Podei-Targu Ocna, Tiganesti, Gura Vaii, Margineni-Cetatuie s.a. au scos la iveala un inventar bogat, din care se detaseaza mai ales ceramica si plastica antropomorfa si zoomorfa ce caracterizeaza cultura Cucuteni.
Din epoca bronzului au fost descoperite ceramica, arme, unelte, podoabe apartinand culturii Monteoru, ca si culturii Noua (cercetari la Bogdanesti, Racaciuni, Oncesti, Dealu Morii, Bacau, Racatau), numeroase obiecte care atesta existenta unor uniuni de triburi. 