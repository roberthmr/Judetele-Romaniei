Orasul Giurgiu a fost cel mai probabil intemeiat in secolul XIV, ca port la Dunare, de catre comerciantii genovezi, care s-au aventurat pana aici pentru a construi un mic avanpost comercial, o cetate pe insula Sfantul Gheorghe; ei au construit o banca si o piata pentru matasuri si catifele. Orasul l-au numit dupa sfantul protector al Genovei, sfantul Gheorghe (in italiana San Giorgio), de la care se trage numele actual. Giurgiul a fost pentru prima data mentionat in documentul Codex Latinus Parisinus din 1394, in timpul domniei lui Mircea cel Batran. In 1420 a fost cucerit de Imperiul Otoman care dorea astfel sa detina controlul traficului pe Dunare. Prima cale ferata din Regatul Romaniei a fost construita intre Bucuresti si Giurgiu, statia de la Giurgiu fiind inaugurata la 1 noiembrie 1869. Pana la instaurarea regimului comunist in Romania a fost resedinta judetului Vlasca.