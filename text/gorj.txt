Izvoarele istorice atesta ca inca din paleoliticul mijlociu purtatorii culturii si-au gasit adapost in pesterile locului, osemintele lor fiind scoase la iveala de arheologi si speologi la Baia de Fier si Brosteni. Asezarile de la Balesti, Crasna, Vladimir, Runcu si Telesti stau marturie locuirii judetului in epoca neolitica si cea a bronzului. Cercetarile arheologice sistematice efectuate de institutii specializate, intre care si Muzeul Judetean Gorj „Alexandru Stefulescu”, au dus la descoperirea complexului de fortificatii romane de la Bumbesti-Jiu, a castrelor cu val de pamant de la Catunele, Pinoasa-Vart, precum si a asezarilor civile romane de la Sacelu, Ciocadia, Targu Jiu, Slobozia - Barsesti, care atesta o viata romana intensa, fapt ce va duce la o simbioza daco-romana, etapa importanta in formarea poporului si limbii romane.