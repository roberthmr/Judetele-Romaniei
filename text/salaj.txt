Cele mai vechi urme de locuire identificate pe teritoriul judetului Salaj dateaza din Paleolitic, iar cele mai frecvente din Neolitic, din Epoca bronzului si din prima Epoca a fierului. Dacii au lasat numeroase urme de locuire atat in cetatea de la Marca (secolele 1 i.Hr.-1 d. Hr.), precum si in asezarile de la Moigrad, Simleu Silvaniei, Zalau, Panic s.a. In timpul ocupatiei romane (106-271/275), granita dintre Imperiul Roman si triburile dacilor liberi din Nord, trecea prin teritoriul actual al judetului Salaj, de la valea Somesului, peste culmile Muntilor Meses (unde au fost identificate peste 50 de turnuri de supraveghere si aparare) pana in valea Crisului Repede. Astfel, flancul de Nord-Vest al Imperiului Roman in Dacia era puternic intarit cu numeroase castre in care stationau legiunile romane pentru apararea granitei, reprezentand adevarate bastioane defensive. 