In sudul judetului, la Bugiulesti, s-au gasit pietre cioplite care au fost descrise ca fiind cele mai vechi urme de hominizi din Europa, apreciate a fi cu circa doua milioane de ani i.Hr. si denumite "Australanthropus olteniens",  dar descoperirea nu a fost autentificata de studiile stiintifice ulterioare. In schimb, sapaturile arheologice de la Barsesti si Govora-sat, Cazanesti, Valea Raii din municipiul Ramnicu Valcea, Orlesti au scos la iveala marturii netagaduite ale locuirii arealului judetului in perioada neolitica. Urmeaza apoi atestarea epocii de bronz prin sapaturile de la Boisoara, Buleta, Barsesti si Govora-sat din comuna Mihaesti, orasul Ocnele Mari, Goranu si Raureni din municipiul Ramnicu Valcea, Scundu, Stefanesti. Iar epoca de fier este semnalata prin aceleasi sapaturi la Cazanesti, Costesti, Ocnele Mari, Barsesti, Valea lui Stan.