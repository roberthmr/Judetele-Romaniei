Dupa esecul asediului otoman asupra Vienei (1683), trupele imperiale au pornit o mare ofensiva spre est, ajungand la Arad si cucerindu-l in 1687. Dupa doi ani, Eugen de Savoia a proiectat reconstructia vechii fortarete turcesti, Georg Haruckern fiind numit sa conduca lucrarile. Pacea de la Karlowitz (1699) a stabilit frontiera dintre imperiile austriac si otoman, pe Mures, iar Aradul a devenit centru zonal de paza a frontierei. Prin urmare, in august 1699, primele trupe de graniceri, recrutati mai ales dintre sarbi, au fost incartiruite in oras. In 1702 Aradul a fost ridicat la rangul de oras cameral, statut care i-a dat facilitati economice. Rascoala curutilor din vara lui 1707 a lasat urme adanci in viata orasului, multe cladiri fiind distruse. Dupa victoriile printului Eugen de Savoia, s-a instalat dominatia habsburgica si in Banat, situatie confirmata prin pacea de la Passarowitz (1718). 