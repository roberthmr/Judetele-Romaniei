Evolutia istorica a teritoriului tulcean este legata de acela al Dobrogei, care s-a impus prin caracterul ei de regiune propice schimburilor comerciale si de convietuire a mai multor etnii. Cercetarile arheologice au scos la iveala urme de locuire din Paleoliticul mijlociu si mai ales din Neolitic ai caror locuitori au fost numiti in mod conventional ca purtatori ai Culturii Hamangia, care pe la mijlocul mileniului IV i.Hr. au intrat in legatura cu populatiile din arealul actual al Campiei Romane. Daco-getii, populatie majoritara a Dobrogei de Nord, incepand din Hallstatt si pana la cucerirea romana din sec. I d. Hr., au lasat urme bogate si variate, descoperite in complexele arheologice de la Babadag, Enisala, Agighiol, Murighiol, Garvan s.a. Aveau legaturi cu grecii stabiliti in Aegyssus (Tulcea de astazi) si cu cei din Noviodunum (Isaccea).