Vestigii materiale din Paleoliticul superior au fost descoperite pe actualul teritoriu al judetului Bistrita-Nasaud, la Mintiu si Cepari. Mai frecvente sunt, insa, urmele de locuire din Neolitic, identificate in arealul localitatilor Bistrita, Slatinita, Archiud, Nasaud, Sintereag, Coldau, Chiochis s.a., unde s-au gasit resturi ceramice, unelte din piatra si silex (topoare, lame, buzdugane), vetre de foc etc. Urmele stapanirii romane au fost identificate in apropierea granitei de Nord a Daciei. Potrivit descoperirilor arheologice, in aceasta zona a Transilvaniei, granita Imperiului Roman era fixata pe linia Caseiu (jud. Cluj) – Ilisua – Spermezeu – Zagra – Nasaud – Livezile – Orheiu Bistritei – Domnesti – Monor si Brancovenesti (jud. Mures), astfel ca o buna parte din teritoriul actualului judet Bistrita-Nasaud a ramas in afara acestei granite.