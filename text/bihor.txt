Cele mai vechi urme ale vietii umane, descoperite pe teritoriul judetului Bihor in cateva pesteri aflate in defileul Crisului Repede, dateaza din Paleolitic (50.000-35.000 i.Hr.). Pentru Epoca fierului (1300-1200 i.Hr.), vestigiile arheologice atesta o oarecare dezvoltare economica si culturala in zona celor trei Crisuri, descoperindu-se mai multe tezaure monetare dacice, mari vase rituale decorate (la Valea lui Mihai), tezaurul de podoabe de argint (la Oradea) etc. In timpul stapanirii Daciei de catre romani (106-271/275), teritoriul actual al judetului Bihor ramasese in afara granitelor provinciei romane, el continuand sa fie locuit de dacii liberi, care isi ridicasera cetati la Oradea, Tasad, Suplacu de Barcau s.a., si unde s-au descoperit mai multe tezaure de podoabe de argint (Oradea, Dragesti, Tasad s.a.) si tezaure monetare (Vaida, Dragesti s.a.).