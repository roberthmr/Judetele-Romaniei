Vestigiile arheologice descoperite pe teritoriul judetului Arges atesta existenta unor asezari omenesti datand din Paleolitic. Geto-dacii au avut la Cetateni, in sec. II-I i.Hr., un puternic centru economic si de schimb (emporium), iar romanii au intemeiat castrele de la Rucar, Jidava, Campulung, Purcareni. La Curtea de Arges, in 1359, voievodul Nicolae Alexandru a infiintat Mitropolia Tarii Romanesti. Matei Basarab (1632-1654) a acordat o mare atentie refacerii Curtii domnesti de la Campulung, ctitoria primilor Basarabi.  In timpul Revolutiei de la 1821, taranii din Arges condusi de capitanii Alexandru Corbu si Iancu Cociubei s-au alaturat ostii conduse de Tudor Vladimirescu. Argesul a constituit in timpul Razboiului de Independenta un important centru strategic si militar, format din triunghiul Pitesti - Campulung - Targoviste.