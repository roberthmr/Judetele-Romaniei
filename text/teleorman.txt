Cele mai vechi urme ale activitatii umane, descoperite pe teritoriul judetului Teleorman, dateaza din Paleolitic. Civilizatia geto-dacica incepe sa se afirme din faza a doua a Epocii fierului (La Tene), asa cum atesta descoperirile de la Zimnicea, Albesti, Alexandria s.a., o mare dezvoltare cunoscand-o olaritul. La inceputul secolului al II-lea, cand o mare parte a Daciei a fost inclusa in granitele Imperiului Roman, actualul teritoriu al judetului Teleorman nu a fost inglobat in limitele acestui imperiu, aici continuand sa traiasca dacii liberi. Aflat in calea otomanilor, pe drumul catre capitala Tarii Romanesti, judetul Teleorman a fost frecvent invadat de trupele otomane (1394, 1462, 1522, 1595), dar de fiecare data acestea au fost alungate de catre ostile domnilor munteni, in urma unor batalii victorioase. 