Cele mai vechi urme de locuire atesta prezenta unor hominizi pe aceste meleaguri inca din Paleoliticul inferior (600 000 - 480 000 i.Hr.). Cele 41 de asezari arheologice identificate in arealele localitatilor Slatina, Priseaca, Valcele, Sprancenata, Corabia (Sucidava) s.a. atesta ca in cea de-a doua Epoca a Fierului (La Tene), pe aceste meleaguri traia o numeroasa populatie care folosea pe scara larga roata olarului si se ocupa cu prelucrarea metalelor pretioase (dovada fiind vasele de ceramica si tezaurul dacic din argint descoperite in asezarea de la Balanesti, din comuna Maruntei). Pe aceste teritorii, romanii au construit numeroase castre, asezari rurale si urbane (Sucidava, Romula, Slaveni, Orlea, Movileni, Dobrun, Farcasele s.a.), precum si o serie de drumuri pietruite, cu rol strategic si comercial. 