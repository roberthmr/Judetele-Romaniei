Se pretinde ca municipiul de resedinta a judetului Vaslui ar fi fost infiintat de bizantini, in memoria trecerii lor in Dacia Orientala si ii dadura numele de Basilica, dupa numele imparatului Basile Bulgaroctonul (descrierea lui Macarie, in calatoria sa de la Alep la Moscova). Academicianul Victor Spinei a aratat, ca numele orasului ar proveni de la migratorii pecenegi sau cumani (secolele X-XII) [5] La Vaslui s-a constituit in secolul al XV-lea, prima scoala de arta post-bizantina, care a interpretat datele iconografice bizantine in pictura, broderie, miniatura. Biserica "Sf. Ioan Botezatorul", ctitorie a lui Stefan cel Mare, a fost realizata in stil moldovenesc, o imbinare intre stilul gotic si cel bizantin, intre elementele arhitectonice occidentale si cele de iconografie ortodoxa.