Judetul Ialomita este remarcabil in istoria militara a Tarii Romanesti. El era prielnic indeosebi armatelor reduse ale Principatului care puteau lovi repede, dupa tactica lor, o armata numeroasa in mersul ei prin Baragan. Aici, la al doilea Rovine, Mircea batu pe Turci in 1394, si la locul numit Nenisor, Matei Basarab infranse pe rivalul sau Vasile Lupu (1639). Tot in acest judet se afla Cetatea de Floci, punct militar si straveche schela pe Dunare, in imprejurimile careia Mihai Viteazul birui pe Turci la 1595. Judetul a fost de mai multe ori sub acel mare voievod, teatrul luptelor cu Turcii. Biserica din Slobozia, fosta manastire Slobozia, zidita de Matei Basarab la 1632, sfintita la 1636 de catre Patriarhul din Constantinopol. La Piua Petrii, altadata vestita Cetate de Floci, cateva ruine ale vechilor biserici din vremea de inflorire (sec XVI-XVII).
