A studiat la gimnaziul sasesc din Bistrita, la gimnaziul graniceresc din Nasaud si apoi la Institutul Teologic din Sibiu. Ca elev la liceul din Nasaud, Ilie Cristea a fost ales presedinte al societatii culturale Virtus Romana Rediviva, pe care o prezidase cu trei ani inainte George Cosbuc. Dupa finalizarea examenului de bacalaureat si absolvirea Academiei Teologice din Sibiu in anul 1890, Ilie Cristea a fost numit invatator-director la Scoala confesionala romaneasca din Orastie si a inceput sa colaboreze la Telegraful Roman. Dupa un an Mitropolia din Sibiu l-a trimis cu o bursa sa studieze la Facultatea de Litere si Filosofie a Universitatii din Budapesta (1891-1895), unde a obtinut la 15 mai 1895 titlul de doctor in filologie. Teza de doctorat este intitulata Viata si opera lui Eminescu.