Iuliu Maniu si-a petrecut copilaria la Simleu Silvaniei si Badacin, a urmat scoala primara la Blaj, absolvind, apoi, liceul reformat calvin din Zalau. A efectuat studii la Universitatea din Cluj (Facultatea de Drept - 1891-1896), pe care le-a continuat la Budapesta si la Viena, unde a devenit doctor in drept in anul 1896. Revenit in Transilvania, s-a stabilit la Blaj, unde si-a inceput activitatea de avocat al Mitropoliei greco-catolice si profesor de drept civil la Academia Teologica greco-catolica din "Mica Roma" a Transilvaniei. Iuliu Maniu si-a inceput cariera politica in cadrul Partidului National Roman din Transilvania. In iunie 1915 Maniu a fost incorporat in Armata Comuna austro-ungara si trimis pe frontul italian, de unde a fost demobilizat in 1918, intorcandu-se la Arad.