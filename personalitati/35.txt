Urmeaza gimnaziul la Falticeni, apoi cursurile Liceului internat din Iasi (1896-1899). Este licentiat al Facultatii de limbi clasice a Universitatii din Bucuresti, cu o lucrare despre sintaxa latina (1903). Activeaza ca profesor de liceu la Ploiesti (1904-1906) si la Bucuresti. Debuteaza publicistic in suplimentul literar al Adevarului (1903), cu un articol despre studiile sale clasice. In 1904 isi incepe colaborarea la Epoca, scriind despre Mihail Sadoveanu. A continuat in 1905 cu articole despre scriitori samanatoristi si poporanisti, toate acestea constituind subiectele reunite in cele doua volume de debut, aparute in 1906. In aceasta perioada a activitatii sale, preocupat fiind de miscarea literara de la Samanatorul, se prefigureaza confruntarile cu marii doctrinari Nicolae Iorga si Garabet Ibraileanu.