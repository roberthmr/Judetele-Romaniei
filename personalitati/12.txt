Era fratele domnului Gheorghe Bibescu, fiul lui Dimitrie Bibescu si al Ecaterinei Vacarescu. A fost adoptat de unchiul sau, marele vornic Barbu Stirbey, cu conditia sa-i poarte numele. Dupa ce a studiat istoria si stiintele de stat la Paris (1817 - 1821), a devenit sub domnia lui Alexandru Ghica vistiernic, pentru ca intre 1829 si 1847 sa ocupe alte functii importante in administratia publica: ministru de interne, de culte, de justitie etc. Pe tron s-a dovedit a fi un conducator prudent, activ si bun organizator. Abia in 1851, dupa ce tara se inglodase in datorii grele, a putut sa obtina retragerea ocupantilor. Stirbei, prin economii si controlul sever al cheltuielilor, a reusit sa scada doua treimi din datoriile tarii si a gasit timp si mijloacele necesare chiar si pentru activitati constructive. 