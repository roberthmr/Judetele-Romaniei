Lucian Blaga a fost un filozof, poet, dramaturg, traducator, jurnalist, profesor universitar, academician si diplomat roman. S-a nascut la Lancram, langa Sebes. Localitatea natala se afla atunci in comitatul Sibiu. Lucian Blaga a fost al noualea copil al unei familii de preoti, fiul lui Isidor Blaga si al Anei (n. Moga). Copilaria i-a stat "sub semnul unei fabuloase absente a cuvantului", viitorul poet - care se va autodefini mai tarziu intr-un vers celebru "Lucian Blaga e mut ca o lebada" - neputand sa vorbeasca pana la varsta de patru ani. A debutat in ziarele aradene Tribuna, cu poezia Pe tarm (1910), si in Romanul, cu studiul Reflectii asupra intuitiei lui Bergson (1914). A urmat cursurile Facultatii de Teologie din Sibiu si Oradea in perioada 1914-1916.